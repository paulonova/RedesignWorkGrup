# RedesignWorkGroup
Redesign - grupparbete från Fend17

## Introduktion till uppgiften

I denna uppgift kommer ni inom grupper att skapa mockups för er hemsida som ni sedan ska implementera i kursen **HTML & CSS**.  Ni i gruppen ska representera en fiktiv IT-byrå som består av gruppens medlemmar. Den grupp ni arbetar i under denna kurs ska ses som en leverantör av webbsidor/webappar av ert eget val. I uppgiften ska ni hitta en nisch och utforma en grafisk profil för ert företag som ni sedan ska använd i era mockups och slutligen er hemsida som ska implementeras. Det är därför viktigt att dessa mockups är praktiskt genomförbara i HTML/CSS. Observera att ni första ska ta fram den information ni behöver till hemsidan innan ni börjar göra era mockups. Vilka grupper ni ska jobba i finns längre ner i dokumentet. 

## Om innehållet som ska finnas med

#### Vad erbjuder vi?

Ni ta fram en liten verksamhetsbeskrivning där ni kortfattat beskriver den verksamhet ni bedriver. Ni kanske fokuserar på att skapa hemsidor till småföretagen, privatpersoner, applikationer eller lite av varje.
Det viktiga är att ni tillsammans kommer fram till vad för typ av tjänst ni erbjuder och till vilken målgrupp, ett område där ni under denna och kommande kurs kommer att lägga fokus. Om ni gör denna del utförligt blir det mindre arbete under skapandet av hemsidan då ni redan har material att fylla den med.

#### Vad heter vi? 

Ett bra företagsnamn är viktigt och något man bygger varumärket kring. Alla medlemmarna ska komma fram med ett namnförslag samt en förklaring till namnet. Gruppen väljer sedan gemensamt ut ett namn som ni sedan håller fast vid. Alla namn presenteras vid redovisningen, det “vinnande” namnet måste motiveras.

#### Alternativ slogan

Ni kan även skapa en slogan för ert företag men detta är inget som måste vara med i uppgiften.

#### Grafisk profil

En grafisk profil är de regler som beskriver vilka färger och bokstavsstilar som ska användas när företaget kommunicerar, man skulle även kunna kalla det för en stilguide. Detta tas fram för att få en enhetlig stil på hela sidan och så att alla arbetar enligt samma regler och principer. Även användandet av företagets logotyp är reglerad i den grafiska profilen.

Ett exempel på en grafisk profil kan t.ex. vara:
* [Spotifys Design Resources](https://developer.spotify.com/design/)
Eller denna samling av olika stilguider samt pattern libraries
* [Styleguides.io](http://styleguides.io/examples.html)

#### Logotypen

Alla medlemmar i gruppen tar fram varsitt exempel på logotyp , detta kommer vara en separat individuell inlämning men kommer att använda i den slutgiltiga produkten. Logotypen måste vara kopplad på något sätt till företagets namn och dess betydelse. Gruppen bestämmer tillsammans vilken logotyp som ska representera företaget framöver. Alla logotyper presenteras sedan vid redovisningen, den “vinnande” logotypen måste motiveras.

#### Webbplatsens utformning

Utformningen av webbplatsens layout och innehåll görs valfritt men den ska ha en struktur och presentation som återspeglar vilka ni är som företag. Det innebär ett genomtänkt val av färg och form som genomsyrar hela tjänsten och följer er grafiska profil. Stick ut från mängden och sätt er egen nisch!
Utöver att skapa en snygg design ska även hänsyn tas till innehållet som ska förmedlas och målgruppen som webbplatsen riktar sig till.

#### Vad ska finnas med?

Eftersom detta är ert företag så har ni i fria händer att fylla sidan med den information ni anser relevant för besökare. Besök redan befintliga IT-byråers hemsidors och ta inspiration. Här kan ni hitta på information. Hur presenterar de sig själva? Saker som kan vara bra att ha med men inte begränsa sig till: 

* Övergripande om företaget
* Vad ni erbjuder för tjänst 
* Vilka ni är
* Tidigare cases (kan hittas på)
* Betyg eller rekommendationer från kunder
* Kontaktuppgifter till företag
* Hur många/några sidor ni väljer att presentera er själva med bestämmer ni själva

#### Mockups

Ni ska skapa mockups för er hemsida i 3 olika versioner för samtliga sidor. Alternativt om ni har en one page så ska det vara en längre mockup där hela sidan finns med: 
 * **mobil**
 * **tablet**
 * **desktop**

Vilka breakpoints ni använder för att illustrera dessa är upp till er, försök att utgå från ert eget skapade innehåll och anpassa era brytpunkter baserat på vad som ska finnas på sidan och inte en specifik enhets bredd. Om ni har några övergripande tillstånd som ändras, en animation på sidan som ska ske så ska ni skapa en mockup som illustrerar denna tillståndsändring. Ett exempel på detta skulle t.ex. kunna vara att ni har en hamburgermeny som gömmer menyn i mobilt läge. Då måste ni illustrera både tillståndet där menyn är öppen samt när den är stängd.


## Inlämning

**Lämnas in senast: 22/12 23.59**

* Lämna in **mockups** för alla 3 versioner i `.png`-format samt `.psd`/`ai`-format.
* Lämna in logotyp i `.png`-format samt `.psd`/`.ai`-format
* Lämna in en grafisk profil/stilguide som ni använder er utav i era mockups. Denna ska lämnas in som `.png`.
